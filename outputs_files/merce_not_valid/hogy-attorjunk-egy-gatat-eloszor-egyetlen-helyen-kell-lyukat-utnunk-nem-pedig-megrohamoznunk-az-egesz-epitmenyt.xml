<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>
     „Hogy áttörjünk egy gátat, először egyetlen helyen kell lyukat ütnünk, nem pedig megrohamoznunk az egész építményt”
    </title>
    <author>
     <persName>
      Czékmán Bendegúz
     </persName>
    </author>
    <author>
     <persName>
      Kőszeghy Ferenc
     </persName>
    </author>
    <author>
     <persName>
      Lehoczki Noémi
     </persName>
    </author>
    <author>
     <persName>
      Kocsis Árpád
     </persName>
    </author>
    <author>
     <persName>
      Juhász Vanessza
     </persName>
    </author>
    <author>
     <persName>
      Bernáth Lackó
     </persName>
    </author>
   </titleStmt>
   <editionStmt>
    <edition>
     ELTE-DH webcrawling
    </edition>
    <respStmt>
     <resp>
      creator
     </resp>
     <orgName>
      ELTE-DH
      <ref type="http://elte-dh.hu"/>
     </orgName>
    </respStmt>
    <respStmt>
     <resp>
      project director
     </resp>
     <persName>
      <surname>
       Palkó
      </surname>
      <forename>
       Gábor
      </forename>
      <ref>
       https://orcid.org/0000-0002-4394-8577
      </ref>
     </persName>
    </respStmt>
    <respStmt>
     <resp>
      chief programmer
     </resp>
     <persName>
      <surname>
       Indig
      </surname>
      <forename>
       Balázs
      </forename>
      <ref>
       https://orcid.org/0000-0001-8090-3661
      </ref>
     </persName>
    </respStmt>
    <respStmt>
     <resp>
      TEI expert
     </resp>
     <persName>
      <surname>
       Fellegi
      </surname>
      <forename>
       Zsófia
      </forename>
      <ref>
       https://orcid.org/0000-0001-9199-1759
      </ref>
     </persName>
    </respStmt>
    <respStmt>
     <resp>
      programmer
     </resp>
     <persName>
      <surname>
       Sárközi-Lindner
      </surname>
      <forename>
       Zsófia
      </forename>
      <ref>
       https://orcid.org/0000-0002-2558-0633
      </ref>
     </persName>
    </respStmt>
   </editionStmt>
   <publicationStmt>
    <publisher>
     <orgName>
      ELTE-DH
     </orgName>
     <ref type="url">
      http://elte-dh.hu/
     </ref>
    </publisher>
    <pubPlace>
     Budapest
     <ref type="url">
      http://www.geonames.org/3054643
     </ref>
    </pubPlace>
    <date>
     2020
    </date>
    <availability>
     <p>
      Metadata: IN COPYRIGHT - NON-COMMERCIAL USE PERMITTED
      <ref type="url">
       http://rightsstatements.org/vocab/InC-NC/1.0/
      </ref>
     </p>
     <p>
      Text: IN COPYRIGHT
      <ref type="url">
       http://rightsstatements.org/vocab/InC/1.0/
      </ref>
     </p>
    </availability>
    <idno type="PID">
     493e5a87-7bc8-526b-bf72-cd68c82ab250
    </idno>
   </publicationStmt>
   <sourceDesc>
    <bibl>
     <title>
      „Hogy áttörjünk egy gátat, először egyetlen helyen kell lyukat ütnünk, nem pedig megrohamoznunk az egész építményt”
     </title>
     <author>
      <persName>
       Bernáth Lackó
      </persName>
     </author>
     <author>
      <persName>
       Juhász Vanessza
      </persName>
     </author>
     <author>
      <persName>
       Kocsis Árpád
      </persName>
     </author>
     <author>
      <persName>
       Lehoczki Noémi
      </persName>
     </author>
     <author>
      <persName>
       Kőszeghy Ferenc
      </persName>
     </author>
     <author>
      <persName>
       Czékmán Bendegúz
      </persName>
     </author>
     <publisher>
      <orgName>
       Kettős Mérce Blog Egyesület
      </orgName>
      <placeName>
       1089 Budapest, Orczy út 46-48.
      </placeName>
      <!--<ref type="url" source="https://merce.hu/egyesulet/">KITÖLT source="impresszum url-je", literal: a portál DOI-ja pl https://doi.org/10.5281/zenodo. </ref>-->
      <date when="2021-01-01T01:01:01"/>
     </publisher>
     <pubPlace>
      Budapest
      <ref type="url">
       http://www.geonames.org/3054643
      </ref>
      &gt;
     </pubPlace>
     <availability>
      <p>
       © MÉRCE 2021
      </p>
      <p>
       <!--<ref type="url" source="az eredeti url,amiről az infót tartalmazó warc készült">https://doi.org/</ref>-->
       <date when="2021-01-01T01:01:01"/>
      </p>
     </availability>
     <date when="2021-10-03T07:30:00"/>
    </bibl>
   </sourceDesc>
  </fileDesc>
  <xenoData xmlns:rdf="http://www.w3.org/1999/02/22-rdf-syntax-ns#" xmlns:sch="https://schema.org" xmlns:skos="http://www.w3.org/2008/05/skos-xl#">
   <rdf:RDF>
    <rdf:Description rdf:about="https://merce.hu/2021/10/03/hogy-attorjunk-egy-gatat-eloszor-egyetlen-helyen-kell-lyukat-utnunk-nem-pedig-megrohamoznunk-az-egesz-epitmenyt/">
     <sch:type rdf:resource="https://schema.org/NewsArticle"/>
     <sch:ispartOf rdf:resource="https://merce.hu/">
      merce
     </sch:ispartOf>
     <sch:inLanguage>
      hun
     </sch:inLanguage>
     <sch:license rdf:resource="http://rightsstatements.org/vocab/InC-EDU/1.0/">
      In Copyright
     </sch:license>
     <sch:url>
      https://merce.hu/2021/10/03/hogy-attorjunk-egy-gatat-eloszor-egyetlen-helyen-kell-lyukat-utnunk-nem-pedig-megrohamoznunk-az-egesz-epitmenyt/
     </sch:url>
     <sch:name>
      „Hogy áttörjünk egy gátat, először egyetlen helyen kell lyukat ütnünk, nem pedig megrohamoznunk az egész építményt”
     </sch:name>
     <sch:datePublished>
      2021-10-03T07:30:00
     </sch:datePublished>
     <sch:alternateName>
      Utánajártunk a belga radikális baloldal sikerének
     </sch:alternateName>
     <sch:author>
      Czékmán Bendegúz
     </sch:author>
     <sch:author>
      Kőszeghy Ferenc
     </sch:author>
     <sch:author>
      Lehoczki Noémi
     </sch:author>
     <sch:author>
      Kocsis Árpád
     </sch:author>
     <sch:author>
      Juhász Vanessza
     </sch:author>
     <sch:author>
      Bernáth Lackó
     </sch:author>
     <sch:keywords>
      antikapitalizmus
     </sch:keywords>
     <sch:keywords>
      Belgium
     </sch:keywords>
     <sch:keywords>
      Belga Munkáspárt
     </sch:keywords>
    </rdf:Description>
   </rdf:RDF>
  </xenoData>
  <xenoData xmlns:rdf="http://www.w3.org/1999/02/22-rdf-syntax-ns#" xmlns:sch="https://schema.org">
   <rdf:RDF>
    <rdf:Description rdf:about="">
     <!--KITÖLT: about: Zenodo link, pl: https://doi.org/10.5281/zenodo.3974489 -->
     <sch:type>
      WARC/1.1
     </sch:type>
     <sch:sdDatePublished>
      2021-09-02T19:51:06/2021-10-16T11:01:37
     </sch:sdDatePublished>
     <sch:identifier rdf:about=""/>
     <!-- KITÖLT ua. mint a Description about 3 sorral feljebb https://doi.org/10.5281/zenodo.3974489 -->
     <sch:identifier>
      <!-- KITÖLT: ZENODO HASH -->
     </sch:identifier>
     <sch:identifier>
      f00a3856-2def-4146-b29a-a77291ae636b
     </sch:identifier>
    </rdf:Description>
   </rdf:RDF>
  </xenoData>
  <xenoData xmlns:rdf="http://www.w3.org/1999/02/22-rdf-syntax-ns#" xmlns:sch="https://schema.org">
   <rdf:RDF>
    <rdf:Description rdf:about="493e5a87-7bc8-526b-bf72-cd68c82ab250">
     <sch:identifier>
      urn:uuid:f9581a37-1024-4adb-89c0-7032639447ef
     </sch:identifier>
     <sch:type>
      TEI
     </sch:type>
     <sch:sdDatePublished>
      2021-12-14T15:30:55.251258
     </sch:sdDatePublished>
     <sch:lastReviewed>
      2021-11-30T16:57:22.637755
     </sch:lastReviewed>
     <sch:contributor rdf:resource="https://orcid.org/0000-0002-4394-8577">
      Palkó Gábor
     </sch:contributor>
     <sch:contributor rdf:resource="https://orcid.org/0000-0001-8090-3661">
      Indig Balázs
     </sch:contributor>
     <sch:contributor rdf:resource="https://orcid.org/0000-0001-9199-1759">
      Fellegi Zsófia
     </sch:contributor>
     <sch:contributor rdf:resource="https://orcid.org/0000-0002-2558-0633">
      Sárközi-Lindner Zsófia
     </sch:contributor>
     <sch:license rdf:resource="http://rightsstatements.org/vocab/InC/1.0/"/>
    </rdf:Description>
   </rdf:RDF>
  </xenoData>
  <revisionDesc>
   <change source="493e5a87-7bc8-526b-bf72-cd68c82ab250" when="2021-12-14T15:30:55.251258">
    TEI file created
   </change>
  </revisionDesc>
 </teiHeader>
 <text>
  <body>
   <head type="title">
    „Hogy áttörjünk egy gátat, először egyetlen helyen kell lyukat ütnünk, nem pedig megrohamoznunk az egész építményt”
   </head>
   <head type="subtitle">
    Utánajártunk a belga radikális baloldal sikerének
   </head>
   <p>
    Jellemző, hogy a rendszerkritikus baloldalnak az egész világon komoly nehézséget okoz az üzenetük célba juttatása. Ennek egyik oka, hogy a politikai közbeszéd a társadalmat érintő legsúlyosabb globális problémák helyett gyakran mesterségesen kreált vagy kisebb súlyú törésvonalak mentén szerveződik. Ezek pedig a fennálló gazdasági-társadalmi rend alapjait érintetlenül hagyják.
   </p>
   <p>
    Azonban nincsen kőbe vésve, hogy a rendszerkritikus baloldal ne lenne képes tematizálni a közbeszédet és reagálásra kényszeríteni a hagyományos pártokat. A Belga Munkáspárt (
    <hi>
     Parti du Travail de Belgique
    </hi>
    /
    <hi>
     Partij van de Arbeid van België
    </hi>
    – PTB/PVDA) sikere megmutatja, hogy még a hálátlan körülmények között is lehetséges olyan kapitalizmuskritikus politikát képviselni, amellyel választók valódi tömege szólítható meg.
   </p>
   <p rend="head">
    Kormányok országa
   </p>
   <p>
    A nagysága és a relatíve rövid történelme ellenére Belgiumban regionális, nyelvi, kulturális és gazdasági különbségek egész sora teszi nehézzé a hatékony kormányzást. A nyugat-európai országban a lakosság flamand/holland, francia és német anyanyelvűekből tevődik össze, és mivel a különböző nyelveket beszélő egymástól elszeparáltan, különálló, gyakran más történelmi fejlődésen végmenent régiókban élnek, így az
    államstruktúrának
    figyelembe kell vennie ezeket az eltéréseket.
   </p>
   <p>
    Ennek következtében Belgiumban a szövetségi kormányon kívül a három régiónak (Flandria, Vallónia, Brüsszel) is van saját kormánya és törvényhozása akárcsak a három nyelvi közösségeknek (flamand, francia és német). A különböző kormányoknak eltérő feladatköreik vannak és gyakran előfordul, hogy egy általánosabb terület egyes részfeladatairól eltérő kormányzatok döntenek.
   </p>
   <p rend="head">
    A koronavírus-járvány kezdete óta sok kritika érte a belga válaszreakciót, melynek lassúsága nem független attól, hogy
    9 miniszter felelős az egészségügyért
    .
   </p>
   <p>
    A komplikált államberendezkedéshez bonyolult választási rendszer társul. A 150 fős Képviselőházban 89 holland ajkú és 61 frankofón képviselő ül (ez a két csoport lakosságbeli arányát tükrözi, hiszen Belgiumban az emberek közel 60 százalékának a holland az anyanyelve). Ez a felosztás már eleve kizárja, hogy tisztán frankofón többségű kormány alakuljon de csak flandriai pártok sem vezethetik az országot, mivel bevett szokás, hogy a kormánynak mindkét nyelvi közösségben rendelkeznie kell a képviselői helyek többségével.
   </p>
   <p>
    A helyzetet tovább bonyolítja, hogy a hetvenes évek végén a korábbi nagy pártokat
    felosztották nyelvi alapon
    , és ezek a formációk csak a saját régiójukban indulnak a választásokon.
   </p>
   <p>
    A belga festő Eugène Laermans Un soir de grève című festménye az 1893-as általános sztrájkot ábrázolja. (Forrás:
    Wikipédia
    )
   </p>
   <p rend="head">
    Politikai alkuk
   </p>
   <p>
    Ráadásul hiába számítanak egymás szövetségeseinek országos szinten, ezek a pártok különálló entitásként működnek, vagyis gyakran előfordul, hogy
    nem egyezik az álláspontjuk
    meghatározó kérdésekben.
   </p>
   <p>
    Ez a rendszer jelentősen megnehezíti a kormányalakítást szövetségi szinten. A
    legutóbbi választásra
    2019. május 26-án került sor (az európai parlamenti választásokkal egy időben), ám kormányt csak
    2020 októberének elején
    sikerült alakítani.
   </p>
   <p>
    Ráadásul a hosszú kormányalakítási tárgyalások végén gyakran a politikai alkuk, semmint a széleskörű állampolgári felhatalmazás döntenek arról, hogy ki legyen az ország miniszterelnöke. Ez történt a mostani  kormányfő, az Orbán Viktor egyik legkeményebb nemzetközi kritikusának, Guy Verhofstadtnak a pártájban, az Open VLD-ben politizáló Alexander De Croo esetében is.
   </p>
   <p>
    A flamand liberális politikus annak ellenére került a jobbközép-liberális-szocialista-zöld kormánykoalíció (amelyre a belga sajtóban gyakran Négy évszak/ Vivaldi-kormányként hivatkoznak) élére, hogy pártjára országosan
    alig 570 ezer szavazatot kapott
    , ami Flandriában is csak a negyedik helyre volt elegendő. Azonban – ahogy azt a frankofón szocialisták elnöke, Paul Magnette is elmondta – a koalíciós tárgyalásokon elsődleges szempontot élvezett, hogy a kormányfő személye
    flamand legyen
    (mivel a két korábbi miniszterelnök frankofón volt), így számottevő támogatottság nélkül is miniszterelnök lehetett De Croo-ból.
   </p>
   <p rend="head">
    Egy ilyen politikai környezetben kevés szó esik az országot érintő legfontosabb társadalmi problémákról, amelyek ráadásul szinte kizárólag a vallon-flamand nyelvi-kulturális szembenállás vonatkozásában jelennek meg.
   </p>
   <p rend="head">
    Nem is ugyanaz az ország
   </p>
   <p>
    Az egyik ilyen probléma az  égbekiáltó régiós egyenlőtlenség. A sokáig visszamaradott, ám a hetvenes-nyolcvanas években nagy sebességre kapcsoló tercializálódás (a szolgáltatói szektor gazdasági súlyának növekedése) következtében jelentős gazdasági fejlődésen végbemenő Flandriát és az egykor Európa egyik legfontosabb nehézipari régiójának számító, a hatvanas évek óta azonban hanyatlásnak indult Vallóniát annyira eltérő gazdásági, szociális folyamatok jellemzik, hogy az embernek könnyen lehet az az érzése, hogy a két régió nem is ugyanabban az országban fekszik.
   </p>
   <p>
    Ez kristálytisztán látszik a két régió lakóinak
    életszínvonalbeli különbségén
    . A vallóniai GDP/fő ( 30.123 euró)
    29 százalékkal alacsonyabb
    a flandriai szintnél (42.195 euró). Ez
    európa összehasonlításban
    azt jelenti, hogy míg az ország északi részén a vásárlóerő-paritáson mért, egy főre jutó nemzeti bruttó össztermék a svéd és német szinten áll, addig délen az életszínvonal Csehországgal vagy a Nyugat-Dunántúllal hasonlítható össze.
   </p>
   <p>
    Míg Flandriában a lakosság 10 százaléka tekinthető
    szegénynek
    , addig ez az arány a húsz százalékot is meghaladja Vallóniában. Ráadásul a hátrányos helyzetűek az ország déli részén nagy számban tömörülnek olyan városi régiókban, amelyek másfél évszázadig számítottak a bányászat és a nehézipar legfontosabb európai központjainak. Charleroi-ban, Mons-ban vagy éppen Liège-ben a munkanélküliség
    meghaladja a húsz százalé
    kot és minden ötödik ember ki van téve a szegénység veszélyének. Emellett fontos hozzátenni, hogy a városi szegények között
    jelentősen felülreprezentáltak
    azok az észak-afrikai (elsősorban marokkói) és török bevándorlók és leszármazottaik, akik évtizedekkel ezelőtt ipari munkásként érkeztek Belgiumba.
   </p>
   <p>
    Hajléktalan férfi Brüsszelben. (Forrás:
    Flickr
    )
   </p>
   <p rend="head">
    Nem veheted el az egyenlőtlenségünket!
   </p>
   <p>
    A helyzet még drámaibb Brüsszelben, amely egyszerre Európa egyik leggazdagabb és
    legegyenlőtlenebb városa
    . A belga főváros bár számos EU-s intézmény és multinacionális cég központja, a lakosság harmada a szegénységi küszöb alatt él, és a munkanélküliség
    meghaladja a 15 százalék
    ot. Köszönhetően a város relatíve kis méretének, egymás szomszédságában fér meg az EU-s intézményeknek otthon adó patinens városrész, a Quartier européen és az
    ország legszegényebb térsége
    , Brüsszel Saint-Josse-ten-Noode névre hallgató kerülete.
   </p>
   <p>
    Mivel a belga politika elsősorban saját magával van elfoglalva, ezért ezek a társadalmi problémák kiváló táptalajt biztosítanak a szélsőjobbnak, ami ugyan csupán Flandriában van jelen, ám ott hatalmas támogatást tudhat a magáénák. A 2019-es választásokon a két flamand szélsőjobboldali formáció, az NV-A és a Vlaams Belang együttes támogatottsága meghaladta a 44 százalékot, ezzel egyébként országos szinten is ők váltak a két legerősebb párttá.
   </p>
   <p>
    A két párt a bevándorlásellenes, euroszkeptikus nézeteit sikeresen vegyíti szeparatista elképzelésekkel, azzal érvelve, hogy a flamand régió jobban járna, ha kiszakadna Belgiumból és önálló országgá válna, hiszen akkor az adófizetőknek nem kéne jelentős transzfereket biztosítaniuk a sokkal szegényebb Brüsszel és Vallónia számára, valamint legalább részben megszabadulnának a bevándorláshoz köthető negatív társadalmi jelenségektől, amelyek ebben a két régióban koncentrálódnak.
   </p>
   <p>
    Az NV-A és a Vlaams Belang azonban nem nyújtanak valódi megoldásokat azoknak az állampolgárokat, akiket a nyelvi ellentétek és a regionális identitásnál prózaibb problémák aggasztanak, mint például a megélhetés, az egyre megfizethetetlenebbé váló lakhatás vagy a közszolgáltatások romló színvonala. Úgy tűnik azonban, hogy a Belga Munkáspárt (PTB/PVDA) egyre sikeresebben tölti be ezt az űrt.
   </p>
   <p rend="head">
    Szocializmus a dogmákon túl
   </p>
   <p>
    A Belga Munkáspárt
    már az 1970-es évek óta létezik, ám egészen a 2010-es évekig nem rendelkezett számottevő támogatással. Ez elsősorban annak tudható be, hogy a sokáig marxista-leninista ideológiájú formáció a szovjet irányvonal egyik
    legdogmatikusabb nyugat-európai védelmezőjének
    számított, a sztálinista, maoista és a Pol Pot-féle vörös khmer rezsimekről is támogatóan nyilatkozott.
   </p>
   <p>
    A PTB azonban a kétezres évek elejére belátta, hogy az anachronisztikus ideológia és a szektaszerű működésmód a legfőbb gátja annak, hogy a párt valódi politikai hatalomra tegyen szert. Ezért a párt 2008-ban tartott
    8. Kongresszusán
    döntés született a korábbi dogmatikus ideológiával való szakításról és egy olyan politikai irányvonal képviseletéről, amelyben a dolgozók mindennapi anyagi nehézségei és a társadalmi egyenlőségek kérdései prioritást élveznek az ideológiai-elméleti vitákhoz képest. Ennek ellenére a PTB továbbra is szocialistaként határozza meg magát, mivel a párt szerint a növekvő egyenlőtlenségek és az abból fakadó társadalmi konfliktusok, a klímaváltozás és a jóléti állam kiüresedése nemcsak szükségessé, de lehetségessé is teszik a szocialista gazdasági-társadalmi berendezkedés megvalósulását.
   </p>
   <p>
    Ezt az új irányvonalat néhány éven belül siker koronázta. A párt a
    2014-es választásokon
    2 mandátumot szerezve történelme során először jutott be a szövetségi törvényhozásba, valamint képviselőhelyeket szereztek a brüsszeli és vallon parlamentben is. Ahogy arról annak idején
    mi is beszámoltunk
    , a 2018-as önkormányzati és tartományi választások nagy nyertese a zöldpártok mellett a PTB/PVDA volt, amely számos városi és tartományi testületbe delegálhatott képviselőket –a szocialisták legfőbb fellegvárában, a vallon nehézipar hanyatlásának városméretű szimbólumában, Charleroi-ban még a
    második helyet is megcsípték
    .
   </p>
   <p rend="head">
    Az igazi áttörést azonban a
    2019-es választás
    hozta meg.
   </p>
   <p>
    A Belga Munkáspárt országosan több mint 584 ezer szavazatot kapott  (megelőzve ezzel a jelenlegi kormányfőt adó Open VLD-t), komoly sikereket értek el a régiós parlamenti választásokon, most először európai parlamenti képviselőhelyet is szereztek. A párt a legjobb eredményét Vallóniában szerezte, itt a szavazók 13.8 százaléka választotta a radikális baloldali pártot.
   </p>
   <p>
    Az elmúlt két évben a párt tovább tudta növelni a népszerűségét. A PTB
    támogatottsága
    már közel 19 százalék Vallóniában, miközben a térség hagyományos helytartója, a
    kiterjedt klienshálózattal rendelkező
    ,
    korrupciós botrányok
    egész sorában érintett Parti Socialiste folyamatosan esik vissza.
   </p>
   <p>
    Vallónia mellett Brüsszelben és Flandriában is képes volt  erősödni a párt, szemben a 2019-es választás másik nagy nyertesével, a zöldekkel, akiknek az ország mindhárom régiójában csökkent a támogatottsága a legutóbbi választások óta.
   </p>
   <p>
    Raoul Hedebouw, a Belga Munkáspárt országos szóvivője a Belga Általános Munkaügyi Szövetség nevű szocialista szakszervezet tagjainak gyűrűjében. (Forrás: PVDA)
   </p>
   <p rend="head">
    A siker három pillére
   </p>
   <p>
    A párt elmúlt években tapasztalt felemelkedésével kapcsolatban megkerestük a PTB/PVDA országos szóvivőjét, Raoul Hedebouw-t is. A kérdéseinkre Hedebouw munkatársai válaszoltak, akik szerint a PTB/PVDA sikere alapvetően három pilléren nyugszik.
   </p>
   <p>
    Elsősorban ott van a már említett 2008-as irányváltás, ami lehetővé tette a nyitást a szavazók nagyobb rétege felé. A párt a politikai perifériából való kitörésre a fokozatos, néhány városra fókuszáló építkezés taktikáját választotta, mivel – ahogy ők fogalmaznak – ahhoz, hogy „áttörjünk egy gátat, először egyetlen helyen kell lyukat ütnünk, nem pedig megrohamoznunk az egész építményt”. Ez a gyakorlatban azt jelentette, hogy a Munkáspárt jelentős erőforrásokat összpontosított olyan városokra mint például a flandriai Antwerpen, ahol sokáig megkérdőjelezhetetlen volt a város polgármestere, Bart de Wevernek által vezetett szeparatista, jobboldali párt, az Új Flamand Szövetségnek (
    <hi rend="italic">
     Nieuw-Vlaamse Alliantie
    </hi>
    -N-VA) dominanciája. Ez a recept bevált:a baloldali párt már a 2012-es önkormányzati választásokon is jó eredményt ért el Flandria legnagyobb városában, támogatottságukat pedig azóta is tovább tudták növelni.
   </p>
   <p>
    A párt sikerének második pillérét a kiterjedt aktivistahálózat jelenti, amely jelen van számos településen valamint az üzemi tanácsokban és szakszervezetekben. Ezen kívül a párt különösen nagy figyelmet fordít arra, hogy a leghátrányosabb helyzetű városrészekben is megjelenjen.
   </p>
   <p>
    A Belga Munkáspárt aktív közösségi médiás jelenléttel is igyekszik a választók minél szélesebb rétegét megszólítani. A párt rendszeresen osztja meg a képviselői nyilvános szerepléseit, parlamenti felszólalásait és legfőbb üzeneteiket
    Facebookon
    és
    Instagramon
    , valamint ezeken a csatornákon gyakran többi belga párt elképzeléseivel is szembeállítják a saját vízióikat.
   </p>
   <p rend="head">
    Ami leginkább megkülönbözteti a Belga Munkáspártot a többi párttól az az, hogy a PTB az egyetlen politikai formáció, amely az ország minden régiójában jelen van.
   </p>
   <p>
    A PTB/PVDA közös listát állít Flandriában és Vallóniában is, frankofón és holland ajkú képviselőik pedig egy frakcióban ülnek a szövetségi parlamentben. Ez a tény jól illeszkedik a párt erős központi kormányzatot, a régióknak kiadott döntéshozatali jogot újra szövetségi szintre emelő államszervezeti
    elképzeléseibe
    , amely szerintük alkalmasabb a Belgium előtt álló kihívásokkal való szembenézésre, mint a jelenlegi, bonyolult és túlbürokratizált szövetségi rendszer.
   </p>
   <p>
    A PTB/PVDA az egyre előretörő nacionalizmussal a munkásmozgalom internacionalizmusát állítja szembe. Ahogy a párt szóvivőjének irodája kérdéseinkre írt válaszában emlékeztet rá, a belga munkásmozgalomban a vallon bányászok, a genti szakszervezeti tagok és a brüsszeli gyári munkások közösen harcoltak a jobb munkakörülményekért és az igazságosabb fizetésekért, nem törődvén a nyelvi-kulturális különbségekkel. A párt szerint ez a társadalmi igazságosságért folytatott küzdelem az, amely az  képes egyesíteni a flamand és vallon közösséget, miközben a szélsőjobb nacionalizmusa csak még inkább megosztja az országot. Az NV-A és a Vlaams Belang által preferált flamand függetlenséget  elsősorban az esetleges elszakadás dolgozókra mért negatív következményei miatt ellenzi a párt, hiszen szerintük egy kisebb Belgiumban vagy egy független Flandriában a mainál is nehezebbé válna a munkavállalók érdekeiért folytatott küzdelem.
   </p>
   <p>
    Annak ellenére, hogy a PTB hisz egy közös belga nemzeti öntudatban, sok tekintetben egyedülálló módon nem tekint kritika nélkül a nyugat-európai ország történelmére. A párt ugyanúgy elhatárolódik a II. Lipót nevével fémjelzett, emberek millióinak halálát követelő belga
    gyarmatbirodalomtól
    , mint a a „
    <hi>
     Belgique à papa
    </hi>
    ” időszakától, amikor a frankofón elit elnyomta az ország hollandul beszélő lakosságát, egyeduralkodóvá téve a francia nyelvet a közigazgatásban, az oktatásban és erőszakosan terjesztette a francia nyelvet Belgiumban (amelynek eredményeképpen az évszázadokig holland többségű Brüsszelt néhány évtized leforgása alatt egy szinte teljes egészében frankofón várossá
    formálták át
    ).
   </p>
   <p rend="head">
    A napi problémák kihívásai
   </p>
   <p>
    A Belga Munkáspárt politikai kommunikációjában a kapitalista gazdasági rendszer strukturális kritikája jóval erősebben jelenik meg a baloldal többi pártjánál. Azonban a kapitalizmuskritikus erők esetében mindenhol jelenlévő kihívás a napi politikai működés összeegyeztetése azzal a rendszerkritikus baloldali attitűddel, amely tiszta formában szinte csak az akadémia értekezések, filozófiai munkák világában tud megjelenni.
   </p>
   <p>
    A parlamentáris demokrácia intézményi keretrendszerét elfogadó, elsődleges céljukként a választók megszólítását és hatalmi pozíciók megszerzését kijelölő formációnak ugyanis a politikai közösséget érintő napi problémákról is rendszeresen állást kell foglalnia, és nem elég folyamatosan felhívni a figyelmet arra, hogy a közösséget érintő problémák döntő többsége más módokon és eltérő intenzitással jelenne meg akkor, ha meghaladásra kerülne a kapitalista gazdaság-és társadalomszervezési logika.
   </p>
   <p>
    Ennek a gordiuszi csomónak az átvágása a nyugati világ számos rendszerkritikus pártjának okoz problémát, elég csak a kormányrakerülése után megtorpanó, nagyívű változásokat véghezvinni képtelen spanyol Podemosra, vagy az EU-s pénzügyi körök nyomására a megszorítás-ellenes politikájával szakító görög Szirizára gondolni.
   </p>
   <p>
    E tekintetben a Belga Munkáspárt sem hozott valódi újítást a más országokban működő radikális baloldali pártokhoz képest, a párt elsősorban nagyon konkrét ügyek mentén tematizálja a kapitalista rendszerből fakadó társadalmi igazságtalanságokat. A párt úgy véli, hogy a kapitalizmus strukturális kritikáját olyan, a dolgozók mindennapjait érintő ügyeken keresztül kell megfogalmazni, amelyek rámutatnak a tőkés rendszer alapját képező osztálykonfliktusokra.
   </p>
   <p>
    Az egyik ilyen téma a nyugdíjak ügye: a PTB a 2019-ben több mint
    százezer támogató aláírást
    gyűjtött a garantált 1500 eurós minimálnyugdíj bevezetése mellett. A párt kampánya kifejezetten sikeresnek bizonyult, köszönhetően annak, hogy Belgiumban magas azon nyugdíjasok száma, akik anyagi nehézségekkel küszködnek.  A nyugdíjemelési kampányával a PTB reagálásra késztette a nagy pártokat is, a 2020 októberében felálló Vivaldi-kormány programjának része is lett a minimálnyugdíj 1500 euróra
    emelése
    – igaz, a kormány tervezete a nyugdíjasok egy szűkebb rétegét érinti, mint a Munkáspárt elképzelése.
   </p>
   <p>
    A párt másik sikeres akciója a március 29-i
    általános sztrájk
    támogatása volt. A szakszervezetek felhívására egy napra leállt a gazdaság szinte teljes egésze, mivel a dolgozók így akarták kifejezni tiltakozásukat a fizetésemelések alacsony szintjével kapcsolatban. Belgiumban ugyanis 1996 óta
    törvényileg szabályozott
    a fizetések emelkedésének a szintje, annak érdekében, hogy a kisméretű, exportorientált belga gazdaság a növekvő bérek miatt ne szenvedjen hátrányt versenyképességében a legfőbb kereskedelmi partnereihez képest. Az emelés mértékéről a kormány az érdekvédelmi szervezetekkel való konzultáció után hoz döntést, azonban óriási felháborodást keltett, hogy miközben Belgiumban is dolgozók egész tömegének válik egyre nehezebbé a megélhetés, a 2021 és 2022-es évekre meghatározott maximális emelés c
    supán 0.4 százalék
    .
   </p>
   <p>
    Raoul Hedebouw, a párt országosan egyik legismertebb tagja egy szocialista képviselővel közösen
    törvénymódosítást nyújtott be
    a fizetésemelési korlátozás fakultatívvá tételéről. Emellett a párt kommunikációjában jó érzékkel tapintott rá arra az ellentmondásra, hogy míg a dolgozói bérek csupán korlátozottan növekednek, addig
    semmiféle hasonló előírás
    nem vonatkozik a részvényeseknek kifizethető osztalékok mértékére. Emellett sikeresen tudták szembeállítani az emelés alacsony mértékről döntő, alsóhangon havi hatezer eurót kereső politikusokat azokkal a dolgozói rétegekkel, akiknek a fizetésemelésének a havi összege nem több két csésze kávé áránál.
   </p>
   <p rend="head">
    A Munkáspárt emellett a mérsékeltebb baloldali formációknál erősebben tematizálja azt a tényt, hogy a koronavírus-járvány során az oltásokat előállító gyógyszeripari vállalatok, mint a BioNTech vagy a Moderna óriási profitot tesz zsebre a vakcinákból, miközben a legszegényebb országokban tovább tombol a járvány.
   </p>
   <p>
    Ahogy a PTB rámutat, ez leginkább annak köszönhető, hogy az oltások kifejlesztésére hatalmas mértékű állami támogatásokban részesülő gyógyszeripari óriások olyan áron értékesítik a vakcinákat amelyet csak a legvagyonosabb országok engedhetnek meg maguknak. A párt ezért amellett kampányol, hogy a COVID elleni oltások szabadalmi jogai váljanak
    közvagyonná globális szinten
    .
   </p>
   <p>
    Raoul Hedebouw a PTB országos szóvivője kezében a párt szeparatizmus-ellenes „We are one” (Egyek vagyunk) kampányának molinójával. (Forrás: Facebook, Raoul Hedebouw)
   </p>
   <p rend="head">
    A tőke dominanciájával szemben a baloldal csak az utca erejére számíthat
   </p>
   <p>
    A fentiekből is látszik, hogy a Parti du travail de Belgique alapvetően nem politikafilozófiai és gazdaságelméleti tézisek, hanem konkrét ügyek felkarolása mentén kívánja megjeleníteni a saját szocialista világnézetét. Miközben a túlzott teóriamentességnek is megvannak a maga buktatói (például hatalmi pozícióba kerülve nehezebbé válhat a párt vágyott céljainak megvalósítása egy átfogó elméleti keretrendszer nélkül), kétségtelen hogy a PTB felívelése sok tekintetben például szolgálhat a magyar és tágabb értelemben az európai rendszerkritikus baloldal számára.
   </p>
   <p>
    A belga párt ugyanis nem fél konfrontatívabb hangnemet megütni a baloldal többi szereplőjének neoliberális elképzeléseivel valamint az olyan, a baloldal nagy részén kritikátlanul támogatandó intézményekkel szemben, mint például az Európai Unió. Emellett a PTB felismerte, hogy a médiapolitizálás ugyan fontos, de nem válthatja ki a mozgalomépítést és az aktív utcai jelenlétet-ez pedig már önmagában olyasvalami, amire számos baloldali egyelőre nem volt képes belátni.
   </p>
   <p>
    A PTB ugyan több akar lenni az olasz
    Öt Csillag Mozgalomhoz
    hasonló, hirtelen nagy népszerűségre szert tevő, elképzeléseit megvalósítani azonban képtelen protestpártoknál, ám mereven elutasítja a Belgiumban gyakori érdekkoalícókat. Kérdésünkre a párt megerősítette, hogy a jobboldali pártokkal nem lenne hajlandó közösen kormányozni és a baloldal többi pártjával való együttműködésre is azzal a neoliberális gazdaságpolitikával való szakítást szabja meg, ami a zöldek és a szocialisták kormányon rendszeresen gyakorolnak.
   </p>
   <p>
    A PTB úgy ítéli meg, hogy az az a radikális társadalmi változáshoz, ami nélkül a kapitalista berendezkedés napról napra fenntarthatatlanabbá válik – elsősorban nem a parlamentáris demokrácia intézményein, hanem az alulról jövő kezdeményezésekben, mozgalmi tevékenységeken és aktív társadalmi mobilizáción át vezet az út. A Belga Munkáspárt szerint
   </p>
   <p rend="head">
    nem kell ahhoz forradalmárnak lenni, hogy belássuk, a tőke dominanciájával szemben a baloldal csak az utca erejére számíthat.
   </p>
  </body>
 </text>
</TEI>