<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>
     „Az Öt Csillag és a Liga halálos politikai koktélt alkotnak”
    </title>
    <author>
     <persName>
      Pap Szilárd István
     </persName>
    </author>
    <author>
     <persName>
      Lehoczki Noémi
     </persName>
    </author>
    <author>
     <persName>
      Kőszeghy Ferenc
     </persName>
    </author>
    <author>
     <persName>
      Czékmán Bendegúz
     </persName>
    </author>
    <author>
     <persName>
      Kocsis Árpád
     </persName>
    </author>
    <author>
     <persName>
      Juhász Vanessza
     </persName>
    </author>
    <author>
     <persName>
      Bernáth Lackó
     </persName>
    </author>
   </titleStmt>
   <editionStmt>
    <edition>
     ELTE-DH webcrawling
    </edition>
    <respStmt>
     <resp>
      creator
     </resp>
     <orgName>
      ELTE-DH
      <ref type="http://elte-dh.hu"/>
     </orgName>
    </respStmt>
    <respStmt>
     <resp>
      project director
     </resp>
     <persName>
      <surname>
       Palkó
      </surname>
      <forename>
       Gábor
      </forename>
      <ref>
       https://orcid.org/0000-0002-4394-8577
      </ref>
     </persName>
    </respStmt>
    <respStmt>
     <resp>
      chief programmer
     </resp>
     <persName>
      <surname>
       Indig
      </surname>
      <forename>
       Balázs
      </forename>
      <ref>
       https://orcid.org/0000-0001-8090-3661
      </ref>
     </persName>
    </respStmt>
    <respStmt>
     <resp>
      TEI expert
     </resp>
     <persName>
      <surname>
       Fellegi
      </surname>
      <forename>
       Zsófia
      </forename>
      <ref>
       https://orcid.org/0000-0001-9199-1759
      </ref>
     </persName>
    </respStmt>
    <respStmt>
     <resp>
      programmer
     </resp>
     <persName>
      <surname>
       Sárközi-Lindner
      </surname>
      <forename>
       Zsófia
      </forename>
      <ref>
       https://orcid.org/0000-0002-2558-0633
      </ref>
     </persName>
    </respStmt>
   </editionStmt>
   <publicationStmt>
    <publisher>
     <orgName>
      ELTE-DH
     </orgName>
     <ref type="url">
      http://elte-dh.hu/
     </ref>
    </publisher>
    <pubPlace>
     Budapest
     <ref type="url">
      http://www.geonames.org/3054643
     </ref>
    </pubPlace>
    <date>
     2020
    </date>
    <availability>
     <p>
      Metadata: IN COPYRIGHT - NON-COMMERCIAL USE PERMITTED
      <ref type="url">
       http://rightsstatements.org/vocab/InC-NC/1.0/
      </ref>
     </p>
     <p>
      Text: IN COPYRIGHT
      <ref type="url">
       http://rightsstatements.org/vocab/InC/1.0/
      </ref>
     </p>
    </availability>
    <idno type="PID">
     8fe078eb-1c7b-5c3b-bb3d-835a7ae89885
    </idno>
   </publicationStmt>
   <sourceDesc>
    <bibl>
     <title>
      „Az Öt Csillag és a Liga halálos politikai koktélt alkotnak”
     </title>
     <author>
      <persName>
       Bernáth Lackó
      </persName>
     </author>
     <author>
      <persName>
       Juhász Vanessza
      </persName>
     </author>
     <author>
      <persName>
       Kocsis Árpád
      </persName>
     </author>
     <author>
      <persName>
       Czékmán Bendegúz
      </persName>
     </author>
     <author>
      <persName>
       Kőszeghy Ferenc
      </persName>
     </author>
     <author>
      <persName>
       Lehoczki Noémi
      </persName>
     </author>
     <author>
      <persName>
       Pap Szilárd István
      </persName>
     </author>
     <publisher>
      <orgName>
       Kettős Mérce Blog Egyesület
      </orgName>
      <placeName>
       1089 Budapest, Orczy út 46-48.
      </placeName>
      <!--<ref type="url" source="https://merce.hu/egyesulet/">KITÖLT source="impresszum url-je", literal: a portál DOI-ja pl https://doi.org/10.5281/zenodo. </ref>-->
      <date when="2021-01-01T01:01:01"/>
     </publisher>
     <pubPlace>
      Budapest
      <ref type="url">
       http://www.geonames.org/3054643
      </ref>
      &gt;
     </pubPlace>
     <availability>
      <p>
       © MÉRCE 2021
      </p>
      <p>
       <!--<ref type="url" source="az eredeti url,amiről az infót tartalmazó warc készült">https://doi.org/</ref>-->
       <date when="2021-01-01T01:01:01"/>
      </p>
     </availability>
     <date when="2018-06-10T16:30:00"/>
    </bibl>
   </sourceDesc>
  </fileDesc>
  <xenoData xmlns:rdf="http://www.w3.org/1999/02/22-rdf-syntax-ns#" xmlns:sch="https://schema.org" xmlns:skos="http://www.w3.org/2008/05/skos-xl#">
   <rdf:RDF>
    <rdf:Description rdf:about="https://merce.hu/2018/06/10/az-ot-csillag-es-a-liga-halalos-politikai-koktelt-alkotnak/">
     <sch:type rdf:resource="https://schema.org/NewsArticle"/>
     <sch:ispartOf rdf:resource="https://merce.hu/">
      merce
     </sch:ispartOf>
     <sch:inLanguage>
      hun
     </sch:inLanguage>
     <sch:license rdf:resource="http://rightsstatements.org/vocab/InC-EDU/1.0/">
      In Copyright
     </sch:license>
     <sch:url>
      https://merce.hu/2018/06/10/az-ot-csillag-es-a-liga-halalos-politikai-koktelt-alkotnak/
     </sch:url>
     <sch:name>
      „Az Öt Csillag és a Liga halálos politikai koktélt alkotnak”
     </sch:name>
     <sch:datePublished>
      2018-06-10T16:30:00
     </sch:datePublished>
     <sch:author>
      Pap Szilárd István
     </sch:author>
     <sch:author>
      Lehoczki Noémi
     </sch:author>
     <sch:author>
      Kőszeghy Ferenc
     </sch:author>
     <sch:author>
      Czékmán Bendegúz
     </sch:author>
     <sch:author>
      Kocsis Árpád
     </sch:author>
     <sch:author>
      Juhász Vanessza
     </sch:author>
     <sch:author>
      Bernáth Lackó
     </sch:author>
     <sch:keywords>
      külföld
     </sch:keywords>
     <sch:keywords>
      EU
     </sch:keywords>
     <sch:keywords>
      Olaszország
     </sch:keywords>
     <sch:keywords>
      szélsőjobb
     </sch:keywords>
     <sch:keywords>
      matteo salvini
     </sch:keywords>
     <sch:keywords>
      populizmus
     </sch:keywords>
     <sch:keywords>
      öt csillag
     </sch:keywords>
     <sch:keywords>
      luigi di maio
     </sch:keywords>
    </rdf:Description>
   </rdf:RDF>
  </xenoData>
  <xenoData xmlns:rdf="http://www.w3.org/1999/02/22-rdf-syntax-ns#" xmlns:sch="https://schema.org">
   <rdf:RDF>
    <rdf:Description rdf:about="">
     <!--KITÖLT: about: Zenodo link, pl: https://doi.org/10.5281/zenodo.3974489 -->
     <sch:type>
      WARC/1.1
     </sch:type>
     <sch:sdDatePublished>
      2021-09-02T19:51:06/2021-10-16T11:01:37
     </sch:sdDatePublished>
     <sch:identifier rdf:about=""/>
     <!-- KITÖLT ua. mint a Description about 3 sorral feljebb https://doi.org/10.5281/zenodo.3974489 -->
     <sch:identifier>
      <!-- KITÖLT: ZENODO HASH -->
     </sch:identifier>
     <sch:identifier>
      f00a3856-2def-4146-b29a-a77291ae636b
     </sch:identifier>
    </rdf:Description>
   </rdf:RDF>
  </xenoData>
  <xenoData xmlns:rdf="http://www.w3.org/1999/02/22-rdf-syntax-ns#" xmlns:sch="https://schema.org">
   <rdf:RDF>
    <rdf:Description rdf:about="8fe078eb-1c7b-5c3b-bb3d-835a7ae89885">
     <sch:identifier>
      urn:uuid:3cbee680-6b67-4e20-ae51-e745084438d5
     </sch:identifier>
     <sch:type>
      TEI
     </sch:type>
     <sch:sdDatePublished>
      2021-12-14T15:27:22.974473
     </sch:sdDatePublished>
     <sch:lastReviewed>
      2021-11-30T14:57:51.819723
     </sch:lastReviewed>
     <sch:contributor rdf:resource="https://orcid.org/0000-0002-4394-8577">
      Palkó Gábor
     </sch:contributor>
     <sch:contributor rdf:resource="https://orcid.org/0000-0001-8090-3661">
      Indig Balázs
     </sch:contributor>
     <sch:contributor rdf:resource="https://orcid.org/0000-0001-9199-1759">
      Fellegi Zsófia
     </sch:contributor>
     <sch:contributor rdf:resource="https://orcid.org/0000-0002-2558-0633">
      Sárközi-Lindner Zsófia
     </sch:contributor>
     <sch:license rdf:resource="http://rightsstatements.org/vocab/InC/1.0/"/>
    </rdf:Description>
   </rdf:RDF>
  </xenoData>
  <revisionDesc>
   <change source="8fe078eb-1c7b-5c3b-bb3d-835a7ae89885" when="2021-12-14T15:27:22.974473">
    TEI file created
   </change>
  </revisionDesc>
 </teiHeader>
 <text>
  <body>
   <head type="title">
    „Az Öt Csillag és a Liga halálos politikai koktélt alkotnak”
   </head>
   <p>
    Ez a cikk több mint 3 éves.
   </p>
   <p>
    Éleződni fognak az ellentétek Brüsszel és Olaszország között – véli Lorenzo Cini olasz politikai elemző, mozgalomkutató. A centrista populizmust képviselő Öt Csillag Mozgalom és a szélsőjobboldali Liga kiütötték a hagyományos pártokat, de politikájuk a harcias unióellenes és bevándorlásellenes retorikán túl valószínűleg nem hoz túl sok pozitív átalakulást az olasz választóknak. Interjú.
   </p>
   <p>
    Giuseppe Conte (j) Olaszország új miniszterelnöke, vele szemben Luigi Di Maio, az Öt Csillag Mozgalom és Matteo Salvini, a Liga vezetője (Fotó: Facebook / Giuseppe Conte)
   </p>
   <p>
    <hi rend="bold">
     Rengeteg magyarországi olvasó kíváncsiságát tolmácsolom, amikor felteszem a kérdést: mi is az az Öt Csillag Mozgalom (M5S)? Hogyan tudná definiálni ezt az amorf politikai formációt?
    </hi>
   </p>
   <p>
    Az Öt Csillag Mozgalom valóban különleges szereplő az európai politikai palettán. Ha körbe nézünk, nem igazán találunk hasonló politikai pártot az európai demokráciákban. Talán a cseh kormánypárt, az ANO mutat hasonlóságokat az Öt Csillaggal, de az ANO sokkal kevésbé horizontális és részvételi párt volt, a kezdetektől.
   </p>
   <p>
    Két dimenziót érdemes figyelembe venni, ha le akarjuk írni az M5S mai formáját: a szervezeti felépítést és az ideológiai irányvonalat.
   </p>
   <p>
    A szervezeti felépítés felől nézve a mozgalom mindig is magában hordozta a kezdeti feszültséget. Egyrészről volt egy nem elszámoltatható, központosított vezetés: a két alapító, Beppe Grillo és az ő blogja, illetve Gianroberto Casaleggio és az általa ellenőrzött online platform, melynek révén a párton belüli „internet-demokrácia” megvalósult. Másrészről pedig az alulról építkező mozgalmi találkozók, gyűlések, amelyek a települések szintjén működnek, és egyszerű emberekből állnak, akik rendszeresen összegyűlnek beszélgetni a politikáról, és küzdenek a helyi társadalmi, politikai kezdeményezésekért. Az elmúlt öt évben ez a feszültség „megoldásra került”: a központ átvette az uralmat a helyi sejtek fölött. Bár az internet-demokrácia retorikája még mindig fontos szerepet játszik, mostanra egyértelmű lett, hogy a mozgalom legfontosabb döntéseit egy informális, néhány országos vezetőből álló csoport hozza. A Matteo Salvini Ligájával történt szövetségkötésről és kormányalakításról is Luigi Di Maio,  miniszterelnök-jelölt és néhány közeli munkatársa döntött.
   </p>
   <p>
    De az Öt Csillag legérdekesebb jellemzője nem is ez, hanem az „ideológiája”. Ha röviden kellene összefoglalnom, azt mondanám, az M5S egy paradox természetű tömörülés: az az ideológiája, hogy nincs ideológiája. Van ugyan valamennyi igazság ebben az állításban, hiszen ha megkérdezzük a mozgalom tagjait, hol helyeznék el magukat a jobb-bal tengelyen, azt válaszolnák: se nem jobboldaliak, se nem baloldaliak. Elemzői szempontból azonban ez nem helytálló válasz. Ahelyett, hogy se nem bal-, se nem jobboldali, inkább azt mondanám az M5S egyszerre jobboldali és baloldali. A legtöbb olasz elemző nagyjából egyet szokott érteni ebben.
   </p>
   <p>
    És valóban, ha ránézünk a pártprogramra és a mozgalom vezetőinek nyilvános megszólalásaira, akkor azt látjuk, hogy szociális és gazdasági ügyekben radikális progresszív javaslatokat tesznek (például a feltétel nélküli alapjövedelem bevezetése), miközben a migráció kérdésében nagyon konzervatívnak, akár idegengyűlölőnek is nevezhető az álláspontjuk.
   </p>
   <p rend="head">
    Ezért egyetértek azokkal, akik szerint az Öt Csillag Mozgalom a centrum populista pártja.
   </p>
   <p>
    A választói bázisán is azt látjuk, hogy fele a hagyományos baloldal, fele pedig a jobboldal irányából érkezik.
   </p>
   <p>
    A párt politikai és választási ereje éppen ebben az alakváltoztató, utánzó képességében rejlik: hogy egyszerre baloldali és jobboldali. Ez tette lehetővé, hogy a március 4-i választásokon magukhoz tudtak vonzani rengeteg szavazót a politikai spektrum minden részéről. Ezért gondolom, hogy „populista közép” címke illik legjobban a mozgalomra.
   </p>
   <p>
    <hi rend="bold">
     A márciusi választások másik nagy nyertes a Liga volt, amely viszont külső szemlélőként is könnyebben megragadható: a Liga egy szélsőjobboldali párt. Mi a tömörülés mögötti történet?
    </hi>
   </p>
   <p>
    A Liga valóban egyszerűbb esetnek tűnik, pedig valójában nem az. Az Öt Csillaggal ellentétben a Ligának hosszú politikai története van. Születése a nyolcvanas évek közepére vezethető vissza, amikor az észak-olasz Lombardiában és Veneto tartományban megjelentek az első „ligák” („leghe”) azzal a céllal, hogy több fiskális és politikai autonómiát harcoljanak ki a központi olasz kormányzattal és Rómával szemben. Az 1990-es évek elején ezek a kis regionális pártok összefogtak, hogy létrehozzák az Északi Ligát (Lega Nord). Az Umberto Bossi vezetése alatt létrejövő párt Észak-Olaszországban gyökerezett, és el szeretett volna szakadni az ország többi részétől, mert azok „ellopják” a sokkal szorgosabb északiak pénzügyi és gazdasági erőforrásait. Klasszikus szociológiai nyelven ez a konfliktus a centrum (Róma) és a periféria (Észak-Olaszország) törésvonalaként fogható fel. Ez a törésvonal hozzávetőleg húsz évig maradt releváns politikailag, mondjuk, körülbelül 2011-ig, a gazdasági válságot követő időszakig.
   </p>
   <p>
    Viszont már a 2006 és 2011 közötti időszakban érezhető volt az Északi Liga hanyatlása. Épp ekkoriban kezdődött el a párt fokozatos, de határozott irányváltása. Matteo Salvini vezetése alatt a párt egy radikális átalakuláson ment át, lecserélve az Észak-Olaszország kontra Róma törésvonalat az olaszok kontra bevándorlók törésvonalra.
   </p>
   <p rend="head">
    Más szóval, Salvininak sikerült egy regionális pártból országos (szélsőjobboldali) pártot csinálnia, és ezáltal politikai tőkére váltani az olaszok válság után tapasztalt szociális és gazdasági problémáit.
   </p>
   <p>
    Az új irányvonal szempontjából nagyon beszédes a szlogen, amelynek Salvini a márciusi választási sikerét köszönheti: „Az olaszok mindenekelőtt!”
    <hi rend="italic">
     („Prima gli Italiani”!).
    </hi>
   </p>
   <p>
    Ha más nyugat-európai párttal kéne összehasonlítani a Ligát, akkor azonnal Marine Le Pen Nemzeti Frontja jutna eszünkbe. Minkét párt sovén és az Európai Uniót, valamint a bevándorlókat azonosítják a társadalom, jobban mondva, a nemzet politikai ellenségeiként. Igen, Matteo Salvini Ligája most egy „új” szélsőjobboldali párt, amely egyszerre populista is. Miközben az Öt Csillag a populista közepet, a Liga a populista jobboldalt képviseli. E két párt közös kormányzása egy gyilkos politikai koktélt alkot.
   </p>
   <p>
    <hi rend="bold">
     Gyilkos politikai koktélt?
    </hi>
   </p>
   <p>
    A migráció kérdésében lesz ez a koktél igazán robbanásveszélyes, az „olaszok mindenekelőtt” szlogen azt is jelentheti, hogy a bevándorlóknak nem igazán lesz keresnivalójuk Olaszországban. Hozzáadhatjuk ehhez az EU-val és az uniós magállamokkal (főként Németországgal és Franciaországgal) való viszonyt is, amely már most is romlik. Remélem, nem fog valamilyen diplomáciai konfliktus kialakulni, de mindezt meglátjuk a következő hónapokban.
   </p>
   <p>
    <hi rend="bold">
     Hogyan talált egyáltalán egymásra ez a két párt a választások után?
    </hi>
   </p>
   <p>
    Két összefüggő oka is van annak, miért léptek koalícióra. Figyelembe véve, hogy az M5S és a  Liga voltak a választások nagy győztesei, egy technikai és egy politikai okot is említhetünk.
   </p>
   <p>
    A technikai okot a választási rendszer, a szavazatok parlamenti mandátumra fordításának módja adja. Nem szeretnék belemenni a részletekbe, csak annyit szögeznék le, hogy csupán két alternatív parlamenti többség volt elképzelhető a választások után: az egyik az Öt Csillag és a balközép Demokrata Párt (PD) koalícióján, a másik pedig a Liga és az Öt Csillag koalícióján alapulhatott volna. Nem volt más lehetséges többség, a harmadik opció az előrehozott választás lett volna.
   </p>
   <p>
    És itt áttérhetünk a második okra. Miért az Öt Csillag-Liga szövetség és nem az Öt Csillag-PD szövetség valósult meg? Bár néhány olasz elemző azt állította, sokkal több közös van a PD és az M5S programja között, én úgy hiszem a Liga és az Öt Csillag „establishment-ellenes” ethosza politikai kötőanyagként szolgált a két tömörülés számára. Nagyon nehéz (és politikailag nevetséges) lett volna elképzelni a koalíciót két párt között, amikor az egyik az elmúlt öt évet a megszorító intézkedések gyakorlatba ültetésével töltötte (PD), a másik pedig minden alkalmat megragadott, hogy ennek a régi elitnek a politikai és morális korruptságát támadja, és azzal vádolja, hogy kiárusította Olaszországot az EU-nak és a bankoknak (M5S). Ez az oka annak, hogy sokak szemében a Liga és az Öt Csillag közötti megegyezés volt a 2018-as választások egyetlen természetes és logikus végkifejlete.
   </p>
   <p>
    <hi rend="bold">
     Ha az Öt Csillagot és a Ligát tekinthetjük a márciusi választások győztesének, akkor a hagyományos pártok kétségtelenül a vesztesek. Ez egy általánosabb európai trend vagy vannak kimondottan olasz okok is mögötte?
    </hi>
   </p>
   <p>
    Azt hiszem, mindkét állítás igaz. Egyrészt, az elmúlt 5-6 évben, a gazdasági válság nyomán tanúi lehetettünk egy egész kontinensre kiterjedő tendenciának: hanyatlásnak indultak a fősodorbeli pártok, főként azok, amelyeket a választók a Trojkával és a megszorító politikával azonosítottak. Ebben az értelemben az olasz példa nem egyedülálló. A PD az establishment pártjává vált, és hanyatlása részben ezzel magyarázható.
   </p>
   <p>
    Nem tagadhatjuk azonban, hogy Olaszország a maga sajátosságaival kivételt is képez. Németországgal ellentétben Olaszország nem támaszkodhatott a gyáripar termelőerejére; ráadásul nem is végezte el azt a technológiai újítást az iparban, amit Németország már letudott. Ez a tény befolyással volt a gazdasági növekedés mértékére is, amely még mindig elmarad az európai országok átlagától. Nem meglepő tehát, hogy az olasz szavazók az épp a hivatalban lévő pártokat büntették a választáson.
   </p>
   <p>
    Mindenesetre az olasz eset legnagyobb különlegességét továbbra is az Öt Csillag Mozgalom jelenti – egy olyan atipikus párt, amely az elmúlt öt évben az establishment-ellenes üzeneteket közvetítette. Olaszország, mint a múltban oly sokszor (ld. a fasizmus felemelkedését), most is az újfajta politikai jelenségek laboratóriumaként működik.
   </p>
   <p>
    <hi rend="bold">
     Miben lesz más elődeihez képest az újonnan hivatalba lépett olasz kormány?
    </hi>
   </p>
   <p>
    A választási kampányban mindkét párt megígérte, ha átveszik a hatalmat, Olaszország nem fogad el több uniós diktátumot, leginkább a pénzügy- és gazdaságpolitika területén.
   </p>
   <p rend="head">
    Ebből a szempontból a közös nevező az, hogy visszavegyék a monetáris önrendelkezés jogát az EU-tól.
   </p>
   <p>
    Pillanatnyilag nem látjuk tisztán, milyen lépéseket tesz majd az új olasz kormány e célkitűzés megvalósításáért. Az „Italexit” egy opció lehet, de jelenleg nem látom ennek a realitását. Az például egyre világosabb, hogy a Liga „nagy” szavazóinak (főként az észak-olasz üzleti köröknek) nem mindegyike támogatna egy ilyen döntést. Amire az új kormány mindenképp kísérletet tesz majd, az az olasz adósság átütemezése.
   </p>
   <p>
    Kérdés viszont, hogy lesz-e a Liga-Öt Csillag kormányzatnak elég mozgástere, hogy meghozza ezeket a döntéseket, és ellentartson egyes uniós döntéseknek. Szkeptikus vagyok ezzel kapcsolatban. Egyrészt a koalíció pártjainak politikai tapasztalatlansága (különösen az M5S esetében) mondatja ezt velem, másrészt pedig az ország strukturális gyengeségei. A hatalmas adósságunkat figyelembe véve elég nehéz komolyan vehető tárgyalási potenciállal rendelkező, erős politikai játékosnak lenni az EU-n belül.
   </p>
   <p>
    <hi rend="bold">
     A szociálpolitika területén sem láthatunk baloldali fordulatot az Öt Csillag hatására?
    </hi>
   </p>
   <p>
    Nem, nem hiszem, hogy ilyesminek tanúi lehetnénk az elkövetkező időszakban. Ahogy már korábban is említettem, az Öt Csillag programjában tényleg van pár progresszív javaslat, például az alapjövedelem bevezetése.
   </p>
   <p rend="head">
    De a kormány hivatalba lépése utáni első napokban már azt láthattuk, elkezdték csökkenteni az intézkedés hatályát és radikalizmusát, átalakítva azt egy szimpla munkanélküli segéllyé.
   </p>
   <p>
    Őszintén szólva engem sokkal jobban aggaszt az a fiskális politika, amit a kormány nagyon be akar vezetni. Egyetértés van például a két párt között az egykulcsos adó bevezetéséről. Ez egy olyan adózási intézkedés, amely megszüntetné az eddigi progresszív elvet, a logikát mögötte nem kell magyaráznom. Nagyobb egyenlőtlenségeket fog eredményezni:egy anti-Robin Hood intézkedés, amely a szegényektől lop és a gazdagoknak ad.
   </p>
   <p>
    <hi rend="bold">
     Mi történik a baloldalon? Lát bármilyen esélyt valamilyen baloldali újjászületésre?
    </hi>
   </p>
   <p>
    Hát… jöhet a következő kérdés!
   </p>
   <p>
    A viccet félretéve, ez a legnehezebb kérdés, amit feltehet egy (progresszív meggyőződésű) olasz politikai elemzőnek. Őszintén szólva nincsenek hihető vagy bármennyire is értelmes válaszaink erre. Egy ideje próbáljuk megérteni, hogy miért abban az országban találjuk a kontinens egyik leggyengébb baloldalát, amely otthont adott a 20. század második felének legerősebb nyugat-európai kommunista pártjának, a kétezres évek elején pedig Európa legerősebb globalizációellenes mozgalmának.
   </p>
   <p>
    A teljesség igénye nélkül néhány támpontot tudok adni csupán.
   </p>
   <p rend="head">
    Az egyik ilyen tényező a PD-től balra található politikai csoportosulások és pártok kifejezetten erős töredezettsége.
   </p>
   <p>
    Ezek a tömörülések nemcsak picik, de erősen eltérők a nézeteik is, ami lehetetlenné teszi a szövetségkötést. Egy másik tényező az, hogy ezen pártok vezetői semmifajta hosszútávú politikai stratégiával nem rendelkeznek. Az elsődleges céljuk szerezni néhány mandátumot a parlamentben, ahelyett, hogy megpróbálnák újjáépíteni a kapcsolatot azokkal az emberekkel, akik a múltban a baloldali pártokra szavaztak.
   </p>
   <p>
    Mivel a parlamentbe kerülés célkitűzése szisztematikusan elbukott az elmúlt tíz évben, minden választási idényre „új” pártok lépnek be a versenybe. Ez persze nem teremt semmilyen bizalmi viszonyt a pártok és a szavazók között. Más európai baloldali szereplőkhöz mérve (a brit Munkáspárthoz, a görög Szirizához vagy a spanyol Podemoshoz) a széttöredezett olasz baloldal vezetői mindennek tűnnek, csak épp bátor, a baloldal újjászervezésére alkalmas politikusoknak nem.
   </p>
   <p>
    <hi rend="bold">
     Névjegy
    </hi>
   </p>
   <p>
    <hi>
     Lorenzo Cini
    </hi>
    a pisai Scuola Normale Superiore humán- és társadalomtudományi intézetének kutatója. Doktori fokozatát a firenzei European University Institute-on szerezte. Doktori kutatását a felsőoktatás neoliberális átalakításával szembe helyezkedő angliai és olaszországi egyetemi mozgalmakról készítette.
   </p>
  </body>
 </text>
</TEI>